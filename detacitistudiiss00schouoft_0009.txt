-7-

Celsus aspritudo, Plinius maior nigritudo, Vitruvius salsitudo, gravi-
tudo, Petronius scabitudo. - Simulatque ‘autem inde a Traiani tem-
poribus scriptores veteres aureae aetatis scriptoribus praeferri coepti
sunt, tales substantivorum formationes, quae per longum tempus ob-
litteratae erant, repetitae sunt. Ipsi Traiano verbum integritudo
placuisse cognoscimus ex eius mandato aliquo, quod Ulpianus tradi-
dit. (dig. 29, 1, 1). - Frontonem, Gellium, Apuleium passim verba
prisca revocavisse iam supra monui, in quibus Gellius verbum alias
non testatum ‘acerbitudo' opponit verbo acerbitas (13, 3, 2) et Apu-
leius induxit ambitudo Ascl. 31. tristitudo met. 3, 11. apol. 32. aspe-
ritudo met. 1, 2. Posterioris latinitatis sunt verba certitudo, incerti-
tudo, quietudo, inquietudo, disertitudo, dissertitudo, rectitudo, scabri-
tudo, simplicitudo‚ crispitudo, angitudo, atritudo. — Quibus rebus
explicatis iure suo Woelfflinium usum verborum in -tudo exeuntium
praecipue veteribus vindicasse elucet; et quidem usitatissima sunt ser-
moni comico et tragico; paullo rarius adhibentur a scriptoribus pedes-
tris sermonis; spernuntur, quia reiciuntur a metro dactylic0‚ ab epi-
cis et satiricis. Cicerone iuvene satis frequenti in usu videntur fuisse,
sed inde ab illo tempore paulatim oblivioni dantur, a qua vindicantur
demum ab antiquariis, cuius rei ipsius Gelli locus satis magno est
documento. Qui cum scriberet (XIII. 3): ‘Risu prorsus atque ludo
res digna est, cum plerique grammaticorum adseverant, necessitu-
dinem et necessitatem mutare longe differreque ideo quod necessitas
sit vis quaepiam premens et cogens, necessitudo autem dicatur ius
quoddam et vinculum religiosae coniunctionis idque unum solitarium
significet. - Hoc ego scripsi de utriusque vocabuli indifferentia ad-
monitus forte verbi istius cum legerem Semproni Asellionis, veteris
scriptoris, quartum ex historia librum (cfr. locum supralaudatum)‚' in·
dicavit verbum necessitudo revera tum temporis nihil ferme aliud
significasse nisi ‘vinculum religiosae coniunctionis’. Quanam alia de
causa grammaticos illos, quos ridet, id praecepisse putabimus? Gel-
lius exemplum suum se petivisse ex scriptore vetere non sibi est
conscius. ·

Substantivorum in -tas desinentium significationem Gellius loco
laudato a substantivis in -tudo terminatis omnino non differre tradi·
dit, quamquam alio loco (17, 2, 19) verbo sanctitudo maiorem dig-
nitatem tribuit, quam verbis sanctitas et sanctimonia. Gelli tempori-
bus quod verbis in -tudo maior quaedam dignitas subiciebatur, nihil
miri habet, quoniam verbis priscis maius pondus maiorque ferme dig-
nitas inest; alia res est, num etiam apud ipsos veteres haec verbo—
rum differentia valuerit. Et hic Gelli iudicium comprobare videtur
usus eorum verborum apud tragicos frequentissimus. Nam etsi ple-
rosque eorum versus, quibus vocabula illa continentur, iis ipsis voca-
bulis debemus, quoniam grammatici studiosissime ea indagabant,
tamen numerus eorum verborum, quae apud tragicos solos extant,
maior est, quam apud ullum alium scriptorem.


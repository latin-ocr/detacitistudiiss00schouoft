...33-

Genetivus igitur ‘animi' a principio non est alius generis, si adiectivis
et verbis additur, ac si ad substantiva accedit, quibus sensu subiectivo
adiungitur. Sed is genetivi usus cum semel esset inductus, etiam
latius patuit. Genetivus ‘animi’ ipse quanti momenti fuerit ad eum
amplificandum, elucet multis ex exemplis velut Sall. hist. III. 13 (10)
ingens ipse virium atque animi ¹), quam adiectivi ‘ingens' structuram
imitatus est Tacitus hist. IV, 66 ingens rerum Civilis. ann. Ι, 69
femina ingens animi; vel Sil. 8, 17 Vaniloquum, Celtae, genus et
mutabile mentis. Neque ‘durus oris equus' (Ov. am. 2, 9, 30), ‘fla-
vus comarum' (Sil. 9, 414) huc non revocabimus. Alias genetivi
adiectivis additi causam esse repetendam a substantivis iam supra
monui velut integer aevi, vitae al. -—

Locutionem ‘integer aevi' iam Ennium (tr. v. 403) usurpasse
tradit Servius ad Verg. Aen. 3, 255. Praeterea apud veteres nihil
inveni, quod huc possit referri neque aureae aetatis scriptores ab
hoc genetivi usu se non abstinuerunt, nisi quod Cicero genetivum
‘animi’ coniunxit cum verbis ‘se angere’ et ‘pendere’. Sed inde a Sal—
lustio in dies magis amplificatum legimus enim apud Sallustium hist.
III. 75 (92). IV. 72 (75) incertus animi. hist. II. 92 (93) atrox animi.
III. 17 (15) firmatus animi 2). IV. 27 (60) inquies animi. IV. 71 (74)
nimius animi. IV. 71 (74) et 72 (75) anxius animi. hist. fr. inc. 114
(113) immodicus animi. IV. 49 (7) exterritus animi(?). Sequuntur
eum et poetas et pedestris orationis, scriptores hoc in usu. Apud
Vergilium reperies ‘amens fidens infelix integer maturus praeceps
egregius animi'. Sed poetae etiam longius progrediuntur velut Verg,
Aen. 5, 73 aevi maturus. 9, 255 integer aevi. Hor. carm. 1, 22, 1
integer vitae Ov. met. 9, 441 integer aevi. Stat. Theb. 1, 414 in-
teger annorum. Hor. sat. 2, 2, 60 miser cultus. Ov. am. 2, 9, 30
durus oris equus. met. 8, 612 mentis ferox. fast 6, 572 dubius mentis.
Omnium autem audacissimi sunt posterioris aetatis epici Statius et
Silius Italicus: Stat. silv. 2, 3, 72 florens animi morumque iuventa.
3, 2, 64 audax ingenii. Theb. 3, 99 egregius fati mentisque. 7, 301
improba connubii. Sil. 1, 56 sinister fidei. 3, 253 pravus fidei.
v. 380 fragilis aevi. v. 404 aequales aevi. 4, 50 fluxam morum gen-
tem. V. 370 aetatis mentisque pares. 5, 77 egregius linguae. ν. 563
viridissimus irae. 8, 570 Bruttius haud dispar animorum. v. 261
pravus togae. 9, 414 flavus comarum. v. 636 plebes prava favoris.
12, 417 turbidus irae. v, 482 floridior aevi. 13, 214 turbidus ausi.
14, 269 clamosus undae Helorus. 15, 504 Arar pigerrimus undae.
17, 454 ferridus ingenii Masinissa et fervidus aevi. — Talis genetivi
usus ut apud poetas quasi gradus atque progressus inde ab Augusti tem-
poribus videmus‚ ita etiam sermo pedester eum in dies magis adamavit.

ι) Quum de ‘animi’ sensu locali sermo esse non possit, hoc ex loco optime
cognoscitur.
²) Tae. ann. 1. 6 firmatus animo.


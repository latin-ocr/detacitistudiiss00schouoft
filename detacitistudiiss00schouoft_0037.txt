..35-

Ig. 43, 1 acri viro et quamquam advorso populi partium, adiec-
tivum ‘advorsus’ pro substantivo usurpavit. —- Ab adiectivis demum

“ genetivus videtur translatus esse ad verba, ita quidem ut pertineat

ad nomina in verbis latentia, cuius rei argumento sunt primum verba
reflexiva ‘meminisse recordari reminisci’ eorumque activa ‘moneo
commoneo admoneo commonefacio’‚ deinde verba ‘cupere ¹) indigere
egere’‚ quibus genetivus adiungitur perinde ac si dicatur ‘cupientem
indigentem egentem esse alicuius rei’. Neque hinc abhorrent verba
impersonalia, quae vocantur, ‘piget pudet paenitet taedet miseret me
alicuius rei venit mihi in mentem alicuius rei', quae verbalis notionis
multum iam exuerunt transituraque sunt ad nomina.

Sed redeo. ad adiectiva 2), quorum de structura cum genetivo a
sententia communi paullo recedimus. Genetivus enim ad adiectiva
accedit primum pro casu obiectivo‚ id quod iam Draegerus recte
explicavit3)‚ cum genetivi adiectivis additi usum hoc modo definiret:
„Adiectiva relativa mit dem genetiv bezeichnen entweder a) ein tran-
sitives VerhaItniss -— oder b) eine blosse Beziehung im Sinne
eines ablativus .relati0nis“. - Si dicitur ‘brevitatis studiosus’ ‘mili-
tiae prudens, sciens, peritus’‚ manifestum est genetivum ‘brevitatis'
(militiae) casum esse obiecti, cuius vice, si additur nominibus, fungi-
tur genetivus, si verbis, accusativus. Adiectiva ea, quibus adiungi-
tur genetivus sensu obiectivo, solemus nominare proprie adiectiva
relativa. —· Sed genetivus accedit etiam ad ea adiectiva, quibus inest
sensus absolutus, velut atrox odii audax ingenii ferox scelerum in-
teger vitae aeger animi, ita ut genetivus ambitum adiectivi aliquo
modo videatur limitare et coercere. Sed cum Draegerus eius gene-
ris genetivum pro ablativo relationis adiectivis adnecti diceret, gene·
tivus ipse cuiusmodi esset aut eius usus unde esset profectus, non
explicavit. Kahnerus aliique genetivos ‘animi’ et ‘ingenii' pro loca-
tivis accipiunt: immo tales genetivi sunt genetivi subiectivi. Ut
enim genetivus ‘vitae’ additus est substantivo ‘integritas', prorsus
eodem modo accessit etiam ad adiectivum ‘integer’; ut ‘ingenii’ ad-
nexum est substantivo ‘audacia', plane eadem ratione etiam adiectivo
,audax’; neque aliter res se habet de ‘ferocitas scelerum’ et ‘ferox
scelerum’‚ vel de ‘aegritudo animi’ et ‘aeger animi'. Quin ‘integer
vitae’ dici non potuit nisi propter ‘integritas vitae', ‘audax ingenii'
nisi propter ‘audacia ingenii'. —— Sed hic genetivi sensu subiectivo
cum adiectivis coniuncti usus insolentior apud veteres raro nobis
obvius est, a Cicerone et Caesare prorsus reicitur, inde demum a
Sallustio augescit et quoniam a poetis sub Augusto florentibus ex-
cultus est, apud posterioris aetatis epicos praecipue apud Statium et

¹) Verbi ‘cupere’ cum genetivo structura veteribus est usitata.

²) floltze 1. p. 331 et 336—37. Draeger Ι. p. 436 sqq. Kiihner 11. p.319 sqq.
Haase 11. p. 16 sqq.
³) Sym. und sti! des Tac. ξ 71.

3*


-19-

usurpari solebant tantummodo media. Sed cum paulatim mediorum
significatio proxime accederet ad activa, verba discerni coepta sunt,
ita ut alteris tantummodo activum genus tribueretur, alteris medium,
quorum illa numero sunt multo minora, quam haec. Ciceronis tem-
poribus haec verborum distinctio ferme est perfecta: activum frustro
cessit medio frustror, activum ludifico medio ludificor, activum partio
medio partior et alia multa. Quamquam etiam tum paucorum ver-
borum usus erat incertus velut adsentio adsentior, fabrico fabricor,
tamen in universum is qui activo eorum verborum utebatur, pro
veterum ducebatur sectatore. Eorum igitur ex sermone Sallustius in
usum suum convertit ‘parti0’, cuius verbi activum Plauto Lucilio
Accio in usu est quodque posteriore tempore Sallustio ut videtur auctore
revocavit Tacitus: cfr. Sall. Ig. 43, 1. provincias inter se partiverant.
Tac. ann. XII, 13 regnum inter se partivere. — Sed etiam media vete-
ribus erant in usu, quae postea prorsus reiecta sunt. Sallustius ab iis
sumpsit ‘comperior' Ter. Andr. 902. Sall. Ig. 45, 1 ‘Sed in ea diffi-
cultate Metellum non minus, quam in rebus hostilibus magnum et
sapientem virum fuisse comperior’. - (Ig. 108, 3) quod verbum ipsum
quoque* ab eo mutuatus est Tacitus ann. IV, 20 ‘hunc ego Lepidum
temporibus illis gravem et sapientem virum fuisse comperior’. —Apud
antiquarios saepius id reperies: Gell. 3, 3, 1. Apul. met. 2, 21. —

Sensu passivo media posita videntur esse satis crebro etiam
Ciceronis temporibus, sed in dies magis a scriptoribus insequentibus
reiecta sunt. Sallustius passive adhibet Cat. 7, 3 adepta libertate.
Ig. 101, 9 adeptam victoriam. hist. III. 78 (96) calvi ratus. hist. I.
31 (36). Igitur venditis proscriptorum bonis ant dilargitis. Ig. 84,
2 emeritis stipendiis. [g. 25, 2 enisum est. Ig. 58, 3 frustrati. Ig.
17, 7. uti —— interpretatum nobis est. Cat. 48, 7. hist. II. 23
(29). 111. 34 (38) machinatus. Ig. 31, 8 ulcisci nequitur. Ex his par—
ticipia ‘interpretatus' ‘emeritus’ ‘adeptus' praeter veteres ab optimis
quoque scriptoribus sensu passivo usurpantur; ‘machinatus’ apud Sallu·
stium primum videtur legi: ‘enisus' est eius proprium. Apud Tacitum
invenimus sensu passivo media haec: ann. I, 7. adepto principatu.
Agr. 40 comitatus. ann. III, 46. nec cunctatum apud latera. Agr.
41. hist. IV, 76. ann. ΙΙΙ. 17. 74. XIII, 37 expertus. hist. I, 8. ΙΙ, 75.
inexpertus ann. XI, 4. interpretatum (sc. esse) tradidere. hist.
IV, 68. ann. III, 5. 12. IV, 57. 70 et passim meditatus. ann. 111, 67
ausis codicillis. ann. I, 42 quid inausum intemeratumve vobis? Ex his
‘cunctari' sensu passivo usurpavit Tacitus solus, quam ob rem Woelff-
linius scribi vult l. 1. ‘nec diu certatum apud latera', cuius muta-
tionis causa nulla est. Eius verbi activum exstat apud Plaut. Cas.
651 cunctas. Enn. tr. v. 148 com. v. 3. Att. tr. v. 72 cunctant. —-
Participium ‘ausus’ adhibet passive primus Vell. II, 80, 3. deinde
Sil. 5, 442. 16, 534. Sed substantivum ‘ausum' legimus iam apud
Vergilium Aen. 2, 53536, 625. 9, 281. 12, 351. —-

5) Restat, ut in comparationem vocemus usum participii ‘volens'

2.


-40-

Haasium, qui Latini cur et accusativum et dativum et praepositiones
isdem verbis addiderint, causam esse repetendam censuit non a pro-
prio vel translato verborum sensu, sed a notione casuum praeposi-
tionisque. Ceterum causam primariam, cur accusativus verbis com-
positis addita sit, positam esse in praepositionis vi, quae etiam in
verbo composito valida erat, elucet cum ex verborum compositorum
structura transitiva, si sensu proprio id est locali collocantur, tum
ex structura eorum compositorum, quorum verba simplicia habent
sensum transitivum velut Plaut. most. 843 eho istum puere circum-
duce hasce aedis et conclavia. Caes. b. c. 3, 61, 1 alqm. praesidia
circumducere. —— A sensu verborum locali cum profectus esset sen-
sus translatus, non compositionis eorum, sed tantum notionis ratio
habita est. Quae notio cum esset transitiva l)‚ verbum compositum
prorsus pro transitivo adhibebatur ita ut accusativus ei adiungere-
tur pro casu obiectivo. Neque si haec verba sensu locali cum accu-
sativo coniungebantur, Latini postea sibi conscii erant hanc struc-
turam referendam esse ad praepositionis vim, sed cum structuram
eorum acciperent pro transitiva, etiam passivum personaliter finge-
bant. Quae cum ita sint, structurae verborum compositorum cum
accusativo dativo praepositionibus quomodo inter se differant, dilu-
cidum est. Structura transitiva significabatur inter, actionem verbi
(motionem) obiectumque, ad quod actio (motio) pertineret, multo esse
artius vinculum, quam si dativus vel praepositio ex verbo penderet,
quoniam accusativus erat casus obiectivus. Dativus autem nihil
aliud significabat nisi appropinquationem, praepositiones autem direc-
tionem. ‘Adnare naves' idem est ac naves nando assequi, ‘adnare
navibus' navibus nando appropinquare vel eas petere, ‘adnare ad
naves’ ad naves versus nare. - “

Ex verbis compositis accusativus vulgo accedit ad ea, quae cum
praepositionibus circum-per-praeter-trans composita sunt. — Apud
veteres reperimus alqd. circumire circumvectitari (Plaut. rud. 933»
circumcursare (Plaut. rud. 233) circumfluere circummoeniti sumus
(Plaut. capt. 254), apud aureae aetatis scriptores circumvenire cir-
cumire circumsedere circumstare circumsistere circumsonare alqd.,
circumfundi (Caes.) circumflari (Cic. Verr. 2, 98). Nepos usurpat
primus circumvehi alth, Sallustius circumsidere alqd. (Ig. 21, 3. Liv.
23, 30, 6 al.) et circumgredi alqd. (hist. IV. 61 [19], 21), quod ver-
bum una cum eius structura transitiva posteriore tempore revocavit
Tacitus (ann. I, 64. 11, 17. 25. IV, 73. XII, 28) secutis Ammiano
ί 16, 12, 59) et Aurelio Victore (Caes. 21 5), Sallustii Tacitique ama-
toribus. Apud Vergilium primum legimus circumvolitare alqd. (Georg.
I, 377), apud Horatium circumvolare -gemere -mugire -tonare, apud

¹) Elium verbm-um cnm praepositione “cx' vompositorum cun] accusativo
structurae «uulsa positu cst in notione superandi, quam hacc verba compositione
accipiunt. —


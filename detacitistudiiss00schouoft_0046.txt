-44-

quae (lixit, expletis usum Sallustianum Tacitinumque in comparatio-
nem vocasse satis habeo. Ac primum Seyffertus Ciceroni et Caesari
recte videtur vindicasse structuram transitivam tantum eorum ver-
borum, quae motum exprimunt (anteeo, antecedo praecedo), non
eorum, quae indicant quietem (antecello praecello antesto praesto).
Ceterum· verba composita, quae motum significant, omnino multo
facilius abierunt in notionem structuramque transitivam. Quod si
Seyffertus dicit p. VII: „Der Analogie dieser Verba folgend, hat
Sallust antevenire, Pseudosallust praegredi, die Schriftsteller des
silbernen Zeitalters praevenire cum accusativo construirt, sowie Taci-
tus praemineo c. acc. nach der Analogie von praecello“ et p. VIII.
inde a Livio censet secundum structuram Κατὰ σύνεσιν transitive
coepta esse adhiberi etiam verba praesto antecello praecello excello,
non omnia accurate exposuit.

Ac primum quod attinet ad verba motum exprimentia, verbi
‘antevenire’ passivum, quod verbum ipsum omnino non frequenti in
usu est (Plaut. Cat. Sall. Verg. Tac.), personaliter dicitur iam a Ca-
tone or. LXIV. Jord. quod compluriens usu venit, omni tempore
anteventum esse e republica credimus. At omnium saepissime hoc
verbum cum accusativo coniungit Sallustius Ig. 4, 7. 48, 2. 56, 2.
88, 2. 96, 3, quem sequitur Tacitus ann. Ι, 63.

Verbi ‘praevenire’ passivum personaliter posuit primus Sallu-
stius Ig. 71, 5 quae ipse paravisset, perfidia clientis sui praeventa.
Saepius eius verbi structuram transitivam invenimus inde a Livi0;
Tacito in deliciis est passivum eius personale: hist. I, 5 praeventam
gratiam. ann. I, 53 II, 65. 79. XIV, 7.

Ad exemplum verborum a Sallustio transitive collocatorum auc-
tor epist. d. rep. ad Caes. sen. Ι, 1, 2 usurpavit ‘praegredi alqm.'‚
quod inde a Livio frequentiore in usu est. Sed iam apud Pacuvium
legimus v. 48 Extremum inter camterem ipsum praegradat Partheno-
paeum. -— ‘Antegredi c. acc.' exstat apud, Ciceronem de nat. deor. 2, 53.

His verbis addidit Tacitus ‘praeire alqm.’ ann. II, 83. VI, 21.
XV, 4, quod alias non exstat.

Iam ex verbis, quae quietem significant, verbum ‘praestare' pri-
mus cum accusativo coniunxisse videtur Cato ap. Non. 502, 23 —-
deinde Nep. Ep. 6, 1; quae verbi structura in gratia est Livio, sed
spernitur a Tacito.

‘antestare alqm.’ invenitur apud Metell. Numidic. (cfr. Gell. 12,
9, 4) qua in re quanto universi me unum antistant. — Mel. 3, 6, 7
-— Apul. 4, 8 robore ceteros.

‘antecellere alqm.’ passive usurpat iam Gornif. 2, 30, 48 qui
his omnibus ‘rebus antecelluntur. Valer. Max 3, 8, 1. Tac. hist. ΙΙ, 3.

Verbi ‘praecellere' structura transitiva in Taciti proprietatibus
habenda est. (ann. II, 43.)

‘prae111inere‘ cum accusativo coniungunt Sall. hist. ΙΙ, 85 (83)
omnes, qui circum sunt, praeminent altitudine milium, passuum du-

